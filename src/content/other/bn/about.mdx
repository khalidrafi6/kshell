আমার ওয়েবসাইট ভিজিট করার জন্য আপনাকে ধন্যবাদ। আমি খালিদ। আর এটা হচ্ছে আমার শেল। আমি প্রযুক্তির প্রতি ব্যাপক আগ্রহী একজন মানুষ। এই আগ্রহ আর ইন্টারনেটের ব্যবহার করে আমি শিক্ষক ছাড়াই প্রযুক্তির অনেক কাজ শিখে ফেলেছি। প্রযুক্তি ব্যবহার করে নিজের কাজ সম্পাদন, বিভিন্ন কাজ দক্ষভাবে করার কৌশল, কম্পিউটার/মোবাইল ইত্যাদির সমস্যা সমাধান করতে আমি পারদর্শী। প্রযুক্তির কোন সমস্যা পেলে সমাধান করার আগ পর্যন্ত আমার শান্তি হয় না। এমনকি এসব কাজ আমার কাছে এতই আনন্দদায়ক যে দীর্ঘ সময় ব্যয় করেও আমি ক্লান্ত হই না। অতএব, আপনি নিশ্চিন্ত থাকতে পারেন যে, প্রযুক্তিগত সহায়তার জন্য আপনি সঠিক জায়গায় এসেছেন।

এই ওয়েবসাইট হচ্ছে আমার প্রযুক্তি চর্চার ময়দান। এখানে আমি আমার প্রযুক্তি ব্যবহারের বহুদিনের অভিজ্ঞতা, দক্ষতা ও জ্ঞান শেয়ার করব। আমার আগ্রহের জায়গা হচ্ছে লিনাক্স, অ্যান্ড্রয়েড, ওপেন সোর্স, প্রোগ্রামিং, কাস্টম রম, প্রাইভেসি ইত্যাদি। আপনিও যদি এসব ব্যাপারে আগ্রহী হয়ে থাকেন, তো স্বাগতম। আশা করি, আমার লেখা পড়ে আপনার ভাল লাগবে। তাছাড়া প্রযুক্তি ব্যবহার করতে আমাদের সাধারণত যা লাগে - বিভিন্ন সেট-আপ কীভাবে করতে হয়, বিভিন্ন কৌশলের মাধ্যমে কীভাবে কঠিন কাজ সহজে করা যায়, প্রযুক্তির বিভিন্ন বিরক্তিকর সমস্যা কীভাবে সমাধান করা যায় ইত্যাদি বিষয়ক সহায়তা আপনারা এখানে পাবেন। আপনি নুব হোন বা এক্সপার্ট - আপনার প্রয়োজনীয় কন্টেন্ট এখানে থাকছে।

আমার লেখা আপনার প্রযুক্তি জীবনকে একটু হলেও সহজ করে তুলবে বলে আমি আশা করি। প্রযুক্তি বিষয়ক অনেক তথ্য, অনেক সমস্যার সমাধান ইন্টারনেটে খুঁজে সহজে পাওয়া যায় না। ডকুমেন্টেশন আর ওয়েবসাইট ঘাঁটতে ঘাঁটতে আমরা ক্লান্ত হয়ে পড়ি। তাই আমার ব্লগে আমি চেষ্টা করব ইন্টারনেটে ছড়িয়ে থাকা তথ্যকে এক জায়গায় নিয়ে আসতে। নিজে যে সমস্যার সমাধান বহু কসরত করে বের করতে হয়েছে, সেগুলো শেয়ার করার মাধ্যমে আপনাদের কষ্ট লাঘব করব।

আপনার যদি প্রযুক্তি বিষয়ক কোন সহায়তার প্রয়োজন হয়, তাহলে আমার সাথে যোগাযোগ করতে পারেন।
