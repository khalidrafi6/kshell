+++
title = "App Pinning: যেভাবে এন্ড্রয়েডে কোন অ্যাপকে স্ক্রিনে ধরে রাখবেন"
createdAt = 2025-07-22
description = ""
tags = ["অ্যান্ড্রয়েড", "টিউটোরিয়াল"]
draft = true
+++
App Pinning: যেভাবে এন্ড্রয়েডে কোন অ্যাপকে স্ক্রিনে ধরে রাখবেন

App Pinning হচ্ছে এন্ড্রয়েডের সুন্দর একটি ফিচার। কিন্তু অনেকেই হয়তো এর ব্যাপারে জানেন না, ব্যবহার করা তো দূরে থাক। এই ফিচারটির কাজ হচ্ছে, কোন অ্যাপকে স্ক্রিনে ধরে রাখা। এর ফলে ব্যাক বাটন তথা নেভিগেশন বার ব্যবহার করে অ্যাপটি থেকে বের হয়ে অন্য অ্যাপে যাওয়া যাবে না। এই ফিচার বিভিন্ন কাজে লাগতে পারে। যেমন ধরেন আপনি কারোর হাতে আপনার ফোনটা দিলেন একটা পিডিএফ পড়ার জন্য। কিন্তু সে তো আপনার অগোচরে ফোনের মধ্যে আপনার মেসেজ, ফাইল, ফোনবুক ইত্যাদি ব্যক্তিগত তথ্য হাতাহাতি করতে পারে। তখন রিডার অ্যাপটি পিন করে রাখলে সে আর ওই অ্যাপ থেকে বের হয়ে অন্য কোন অ্যাপে ঢুকতে পারবে না। তবে এক্ষেত্রে মাথায় রাখতে হবে, যে অ্যাপটি পিন করছেন, তার ভেতরেই আপনার ব্যক্তিগত তথ্য থেকে থাকলে সেটা সে দেখতে পাবে। আবার ঐ অ্যাপে অন্য কোন অ্যাপ ওপেন করার অপশন থাকলে সেসব অ্যাপেও সে ঢুকতে পারবে। আবার ধরুন, আপনি কোন অ্যাপ স্ক্রিনে রাখতে চান কিন্তু ভুলবশত বারবার টাচ লেগে সেটা চলে যাচ্ছে এবং আপনার কাজে ব্যাঘাত ঘটছে। তখনও আপনি অ্যাপটি পিন করে রাখতে পারেন। এরকম বিভিন্ন ক্ষেত্রে এই ফিচার কাজে লাগতে পারে।

যেভাবে করবেন:

প্রথমে সেটিংসে যান। তারপর pin লিখে সার্চ দিন। দেখবেন, App pinning নামে একটা সেটিং আসবে। সেখানে গিয়ে সেটিংটি অন করে দিন। এখানে, Ask for unlock pattern before unpinning নামে আরেকটি সেটিং আছে। এটা অন করলে unpin করার সময় ফোনের প্যাটার্ন চাইবে।

তারপর Recents screen থেকে যে অ্যাপটা পিন করতে চান, তার উপরে থাকা আইকনে টাচ করুন। দেখবেন Pin করার একটা অপশন আসবে। এটা দিলেই উক্ত অ্যাপটি পিন হয়ে যাবে।

প্রসেসটি লিনিয়েজওএস ২১ (এন্ড্রয়েড ১৩) এর জন্য বলা হল। অন্য ফোনে সেটিং ব্যতিক্রম থাকতে পারে।

সংগৃহীত

পড়ার জন্য ধন্যবাদ। লেখাটি কেমন লাগল কমেন্ট করে জানান। ভাল লাগলে ফরোয়ার্ড করুন।
