+++
title = "fish shell: একটি সহজ ও চমৎকার শেল"
image = "/src/content/assets/fish-smart-friendly-shell.png"
draft = true
createdAt = 2025-10-07
description = "draft"
tags = ["draft"]
+++

import { Image } from 'astro:assets';
import fish_config from '../../assets/fish_config.png'


fish (Friendly Interactive Shell) হচ্ছে bash বা zsh এর মতই একটি কমান্ড লাইন শেল। শেল হচ্ছে একটা কমান্ড লাইন ইন্টারপ্রেটার যা আমাদেরকে বিভিন্ন কমান্ড দিয়ে কম্পিউটার চালাতে সহায়তা করে। যদি শেল সম্পর্কে আপনার খুব একটা জানাশোনা না থাকে, তাহলে খুব সম্ভবত আপনি bash ব্যবহার করছেন কারণ লিনাক্স ডিস্ট্রোগুলোতে সাধারণত এটাই ইন্সটল করে দেয়া থাকে। fish শেলের সুবিধা হচ্ছে, বিশেষ করে, অনেক প্রয়োজনীয় ফিচার এটাতে কোন কনফিগারেশনের ঝামেলা ছাড়াই কাজ করে। fish এর পূর্ণরূপ হচ্ছে _Friendly Interactive Shell_। যদি আপনি শেল স্ক্রিপ্টের সিনট্যাক্স বা শেল কনফিগারেশন শেখার ঝামেলায় না গিয়েই নিজের কমান্ড লাইনকে আরেকটু স্মার্ট ও সুন্দর বানাতে চান, তাহলে fish ব্যবহার করতে পারেন। চলুন একনজরে এটার কিছু চমৎকার সুবিধা দেখে নেয়া যাক:

### Autosuggestions

<script src="https://asciinema.org/a/747211.js" id="asciicast-747211" data-autoplay data-loop async="true"></script>

fish আপনাকে কমান্ড লেখার সাথে সাথে ইন-লাইন সাজেশন দিবে। এক্ষেত্রে এটি সাধারণ সাজেশনের পাশাপাশি আপনার পূর্ববর্তী কমান্ডগুলোও সাজেস্ট করে। আপনি আগে যা কিছু রান করেছেন, সেটার ওপর ভিত্তি করে সাজেশন দেয়। এই সুবিধার কারণে আপনাকে এক কমান্ড বারবার লিখতে হবে না। তাছাড়া, আপনি `CTRL + R` চেপে আপনার আগের কমান্ডগুলো সার্চও করতে পারবেন।

### Tab Completion

<script src="https://asciinema.org/a/747213.js" id="asciicast-747213" data-autoplay data-loop async="true"></script>

fish উন্নত মানের Tab Completion সাপোর্ট করে। bash এ sudo লেখার পর আর Tab Completion কাজ করে না। কিন্তু fish এ সেই সমস্যা নেই। এখানে কমান্ডগুলোর একটা সংক্ষিপ্ত বিবরণও দেয়া থাকে। আপনি দ্বিতীয়বার Tab চেপে অপশন বাছাই করতে পারবেন। git কমান্ডসহ অনেক কমান্ডই fish কমপ্লিট করতে পারে। এটা ফাইল লোকেশন, এমনকি কমান্ড অপশনও কমপ্লিট করতে পারে।

### Syntax Highlighting

<script src="https://asciinema.org/a/747212.js" id="asciicast-747212" data-autoplay data-loop async="true"></script>

কোন কনফিগারেশন ছাড়াই fish শেলে Syntax Highlighting কাজ করে। আপনি কমান্ড লেখার সময়ই fish সেটা হাইলাইট করতে থাকবে। ভুল কমান্ডকে লাল রঙে চিহ্নিত করা হয়। পাশাপাশি, সঠিক ফাইল লোকেশন লিখলে তার নিচে দাগ দেয়া হয়। এ দ্বারা বোঝা যায় ফাইল/ফোল্ডারটি সিস্টেমে আছে।

### Universal Variables

<script src="https://asciinema.org/a/747214.js" id="asciicast-747214" data-autoplay data-loop async="true"></script>

Universal Variable হচ্ছে এমন এক ধরনের variable যেটা fish শেলের সব সেশনেই থাকে এবং রিবুট করলেও এর মান বদলায় না। fish অনেক কনফিগারেশন অপশন Universal Variable হিসেবে রাখে। যার ফলে, একটা কনফিগারেশনের variable একবার পরিবর্তন করলেই সেই সেটিংটা তৎক্ষণাৎ এবং স্থায়ীভাবে বদলে যাবে। Universal Variable সরাসরি দেখার জন্য দুইটা fish উইন্ডো খুলুন। তারপর, যেকোন একটাতে নিচের কমান্ড রান করুন:

```fish
set fish_color_cwd blue
```

যেহেতু, `fish_color_cwd` একটা Universal Variable, তাই বর্তমান working directory এর রঙ দুইটা উইন্ডোতেই বদলে যাবে।

একই কারণে fish শেলে `$PATH` চলকে কোন ডিরেক্টরি যুক্ত করাও খুবই সহজ। যেমন: `/usr/local/bin` কে `$PATH` চলকে স্থায়ীভাবে যুক্ত করতে লিখুন:

```fish
fish_add_path /usr/local/bin
```

এটার সুবিধা হচ্ছে একটা সামান্য কাজে আপনার ফাইল ঘাঁটাঘাঁটি করা লাগছে না। এই কমান্ড `$fish_user_paths` নামক Universal Variable ব্যবহার করে, যেটার মান `$PATH` চলকের শুরুতে আপনা-আপনি যুক্ত করা হয়। যার কারণে সিস্টেম রিবুট করার পরেও `$PATH` এর নতুন মান বিদ্যমান থাকবে।

### Abbreviations

<script src="https://asciinema.org/a/747210.js" id="asciicast-747210" data-autoplay data-loop async="true"></script>

fish শেলে আপনি কমান্ডকে সংক্ষিপ্ত করতে পারেন। যেমন ধরুন, আর্চ লিনাক্সে প্যাকেজ ইন্সটল করতে আপনাকে `sudo pacman -S <pkg_name>` কমান্ড রান করতে হয়। আপনি চাইলে `sudo pacman -S` কে সংক্ষেপ করে `install` বানিয়ে ফেলতে পারেন। তখন আপনি `install` লিখলেই fish সেটাকে `sudo pacman -S` এ রূপান্তর করে দিবে। তার জন্য নিচের কমান্ড রান করুন:

```fish
abbr -a install "sudo pacman -S"
```

তবে এটিকে স্থায়ী করার জন্য fish শেলের কনফিগ ফাইল config.fish এ যুক্ত করতে হবে। আরেকটি কাছাকাছি ধরনের ফিচার হচ্ছে Alias। কিন্তু এটাতে মূল কমান্ড দেখায় না। তার চেয়ে Abbreviations উত্তম, কারণ এটি মূল কমান্ড দেখাবে এবং শেল হিস্টোরিতেও মূল কমান্ডটিই থাকবে।

### Web-based Configuration

<Image src={fish_config} class="pc-screenshot" alt="Fish Web-based Configuration Interface" />

fish শেল Web-based Configuration সাপোর্ট করে। `fish_config` কমান্ড রান করলে আপনার ব্রাউজারে এই কনফিগারেশন ইন্টারফেসটি খুলবে। এখান থেকে সহজেই শেলের রং, প্রম্পট ইত্যাদি বদলানো যায়, এবং চলক, ফাংশন ইত্যাদি দেখা যায়।


fish শেল ব্যবহার করে আপনি প্রচুর সময় বাঁচাতে পারবেন এবং আপনার কমান্ড লাইন অভিজ্ঞতা আরও উপভোগ্য করতে পারবেন। এটি বিশেষভাবে যারা কমপ্লিশন, অটোসাজেশন এবং সিনট্যাক্স হাইলাইটিং এর মাধ্যমে দ্রুত কাজ করতে চান তাদের জন্য উপকারী।

fish সহজে সেটআপ করতে, আপনার টার্মিনালে প্রধান শেলের পরিবর্তে সরাসরি fish চালু করার সেটিং অন করে দিন। তার জন্য আপনার সিস্টেমের কোথায় এটি ইন্সটল করা হয়েছে তা খুঁজে বের করতে হবে। এই শেল সম্পর্কে বিস্তারিত জানতে তাদের [ওয়েবসাইট](http://fishshell.com/) ভিজিট করুন।
