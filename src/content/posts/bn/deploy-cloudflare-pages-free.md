+++
title = "Cloudflare Pages ব্যবহার করে যেভাবে বিনামূল্যে আপনার সাইট হোস্ট করবেন"
createdAt = 2025-05-19
image = "../../assets/hugo-deploy-cloudflare-pages.png"
tags = ["Cloudflare Pages", "Hugo", "হোস্টিং ও ডেপ্লয়মেন্ট", "ওয়েব ডেভেলপমেন্ট", "গিটহাব"]
keywords = [" ", " "]
description = "জেনে নিন কীভাবে সম্পূর্ণ বিনামূল্যে আপনার সাইটটি Cloudflare Pages ব্যবহার করে হোস্ট করবেন ও পুরো দুনিয়ার কাছে উন্মুক্ত করবেন"
telegram ="107"
+++

**Cloudflare Pages** হল সাইট হোস্ট করার জন্য একটি চমৎকার ফ্রি সার্ভিস। এটি front-end ডেভেলপারদের জন্য একটি [JAMstack](https://jamstack.org/) প্ল্যাটফর্ম। **Cloudflare** সাইটের নিরাপত্তা, গতি ও অন্যান্য মানোন্নয়নের জন্য অনেক ফিচার দেয় যা **GitHub Pages** দেয় না। আর এটার ফ্রি সাবডোমেন `*.pages.dev` গিটহাবের `*.github.io` থেকেও সুন্দর লাগে। এছাড়া, আপাতদৃষ্টিতে এটি গোপনীয়তা (প্রাইভেসি) নিশ্চিত করার ক্ষেত্রেও অনেক প্রতিশ্রুতিশীল, কিন্তু আমি সন্দিহান [তা ঠিক কতটুকু সত্যি!](https://www.simpleanalytics.com/blog/why-simple-analytics-is-a-great-alternative-to-cloudflare-web-analytics#privacy) মনে রাখতে হবে, এটি একটি মার্কিন কোম্পানি। যাইহোক, তা এই লেখার আওতার বাইরে। এই গাইডে আমি আপনার সাইটটি ডেপ্লয় করার পদ্ধতি নিয়ে আলোচনা করব। মজার ব্যাপার হল, আমিও [এই সার্ভিস ব্যবহার করে](https://blog.khalidrafi.me/bn/privacy) আমার এই সাইটটি ডেপ্লয় করেছি! ক্লাউডফ্লেয়ার আপনার সাইটটি **Pages** এ ডেপ্লয় করার জন্য তিনটি উপায় দিয়েছে। এই লেখায় আমি **Git Integration** ব্যবহার করে **Pages** এ সাইট ডেপ্লয় করার পদ্ধতি দেখাব। এক্ষেত্রে আপনি **GitHub Pages** এর মতই আপনার কমিট পুশ করলে তা সাইটে অটোমেটিক আপলোড হয়ে যাবে। ক্লাউডফ্লেয়ারের ডকুমেন্টেশন এই প্রক্রিয়ার অনেকটাই কভার করে। পাশাপাশি, আপনি **Hugo** ব্যবহার করলে, আমার অভিজ্ঞতা থেকে প্রাপ্ত কিছু জরুরি তথ্য এই লেখায় দেয়া হয়েছে যা ডক্সে অনুপস্থিত ও আপনাকে ঝামেলা থেকে বাঁচাবে। তো চলুন শুরু করা যাক!

## GitHub রেপোজিটরি Pages-এ যুক্ত করুন

1. [Cloudflare ড্যাশবোর্ডে](https://dash.cloudflare.com/) লগ ইন করুন। অ্যাকাউন্ট না থাকলে তৈরি করে নিন।
2. সাইডবারে **Compute (Workers)** এর মধ্যে থেকে **Workers & Pages** সিলেক্ট করুন।
3. **Create** বাটনে ক্লিক করুন। তারপর **Pages** এর মধ্যে **Import an existing Git repository** অপশনে **Get Started** ক্লিক করুন।
4. এবার **Connect GitHub** ক্লিক করুন। আপনার ব্রাউজার **GitHub**-এ চলে যাবে। তারপর, আপনার অ্যাকাউন্টে লগ ইন করুন।
5. তারপর, **GitHub** আপনার কাছে জানতে চাইবে **Cloudflare Workers and Pages** কোথায় ইন্সটল করতে চান। আপনার পার্সোনাল অ্যাকাউন্ট সিলেক্ট করুন। তারপর আপনার পছন্দ অনুসারে এটিকে **All repositories** বা **Only select repositories** এ প্রবেশের অনুমতি দিন। আপনি প্রাইভেট বা পাবলিক যেকোন রেপোজিটরি বেছে নিতে পারেন। শেষে **Install & Authorize** ক্লিক করুন। এখন আবার **Cloudflare** ড্যাশবোর্ডে ফেরত যাবেন।
6. এবার আপনার সাইটের **GitHub** রিপোজিটরি সিলেক্ট করুন। আপনি যখনই এই রিপোতে _(git) push_ করবেন, **Cloudflare** স্বয়ংক্রিয়ভাবে আপনার সাইট **Pages**-এ ডেপ্লয় করবে।
7. এবার, **Begin setup** ক্লিক করুন। তারপর **Set up builds and deployments** স্ক্রিনে আপনার ডেপ্লয়মেন্ট কাস্টমাইজ করতে পারবেন।

## বিল্ড ও ডেপ্লয়মেন্ট সেটআপ

1. আপনার পছন্দের **Project name** সেট করুন। এই নামে একটি pages.dev সাবডোমেইন তৈরি হবে।
2. এবার **Production branch** সিলেক্ট করুন (সাধারণত `main` বা `master`)। এই ব্রাঞ্চে প্রোডাকশন ভার্সন ডেপ্লয় হবে। অন্যান্য ব্রাঞ্চ প্রিভিউ ডেপ্লয়মেন্টের জন্য ব্যবহৃত হবে।
3. **Build settings**-এ **Framework preset** হিসেবে আপনার সাইটের ফ্রেমওয়ার্ক (যেমন Astro, Hugo ইত্যাদি) বাছাই করুন। সাধারণত এটা **Build command** ও **Build output directory** সঠিকভাবেই পূরণ করে। তবে আপনার প্রজেক্ট সেটআপ অনুসারে আলাদা হতে পারে। বিস্তারিত জানতে আপনার ফ্রেমওয়ার্কের ডকুমেন্টেশনে ডেপ্লয়মেন্ট নির্দেশনা খুঁজুন।
4. Cloudflare-এ **Hugo**-র অনেক পুরনো ভার্সন (v0.118.2) ব্যবহার করা হয়। নতুন ভার্সন চাইলে `HUGO_VERSION` নামে একটি **Environment Variable** তৈরি করুন। তারপর **Value** এর জায়গায় ভার্সন নম্বর (যেমন `0.147.0`) সেট করুন।
5. এবার **Save & Deploy** ক্লিক করুন। **Cloudflare** আপনার সাইট বিল্ড করা শুরু করবে এবং তাদের গ্লোবাল নেটওয়ার্কে ডেপ্লয় করবে।
6. ব্যস! আপনার সাইট এখন পুরো দুনিয়ার জন্য উন্মুক্ত!! এবার কাস্টম ডোমেইন যোগ করতে চাইলে, **Add a custom domain** ক্লিক করুন আর পরবর্তী ধাপে যান। আর নাহলে, **Continue to project** এ ক্লিক করে ড্যাশবোর্ডে যান যেখানে প্রজেক্ট ইনফো, ডেপ্লয়মেন্ট স্ট্যাটাস, প্রোডাকশন URL ইত্যাদি দেখতে পাবেন। আপনার সাইটের অন্যান্য কনফিগারেশনও এখান থেকে করতে পারবেন।

## কাস্টম ডোমেইন সেটআপ

1. সংশ্লিষ্ট জায়গায় আপনার ডোমেইন নাম লিখুন।
2. নতুন DNS রেকর্ড কনফার্ম করতে **Activate domain** ক্লিক করুন।
3. এবার একটি মেসেজ দেখতে পাবেন, "https://your-domain.com is being set up. It may take up to 48 hours for DNS records to update and for your site to become viewable by visitors."। DNS আপডেট হতে ৪৮ ঘণ্টা লাগতে পারে। তবে একটু অপেক্ষা করলেই সবুজ মার্ক দেখানোর কথা। তারপর ডোমেইন সচল হবে।

## সমস্যার সমাধান

1. **URL সমস্যা**: যদি **Pages** সাইটে আপনার URL ঠিকঠাক না দেখায়, **Hugo** কনফিগে `baseURL` সঠিকভাবে সেট করা আছে কিনা যাচাই করুন। `baseURL` ঠিক না থাকলে আপনার সাইটটি **Production URL** এ রিডিরেক্ট করতে পারে অথবা অন্যান্য অস্বাভাবিক সমস্যাও দেখা দিতে পারে।
2. **পুরনো Hugo ভার্সন**: সাইট ঠিকভাবে দেখাচ্ছে না? **Hugo** এর অনেক ফিচার কাজ করছে না? **Settings > Variables and Secrets** থেকে যাচাই করুন আপনি আপনার কাঙ্ক্ষিত **Hugo** ভার্সন ব্যবহার করছেন কিনা।
3. **বিল্ড সমস্যা**: **Deployments** সেকশনে **View details > Build Log** থেকে বিল্ড লগে দেখুন কি সমস্যা হয়েছে। পাশাপাশি, আপনার সিস্টেমে `hugo` কমান্ড কাজ করে কিনা নিশ্চিত করুন।

আরও জানতে [Cloudflare Pages Docs](https://developers.cloudflare.com/pages) দেখুন।

কাজটি করতে সমস্যা হচ্ছে? আপনার যেকোন প্রয়োজনে আমার সাহায্য চাইতে পারেন। [আমি পেইড সার্ভিসও দিয়ে থাকি](../services) এবং এই কাজটি আপনার জন্য পুরোপুরি করে দিতে পারি! তাছাড়া, আপনি কি খালিদের শেলের মত একটি চমৎকার ডিজাইনের ওয়েবসাইট নিজের জন্য তৈরি করতে চান? তাহলে এখনই যোগাযোগ করুন আমার [ইমেইলে](mailto:khalidershell.twzde@slmail.me) অথবা টেলিগ্রাম [চ্যানেলে](https://t.me/khalidershell)।

পড়ার জন্য ধন্যবাদ। টিউটোরিয়ালটি ভালো লাগলে বন্ধুদের সাথে শেয়ার করতে ভুলবেন না!
